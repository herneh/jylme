
<!doctype html>
<html lang="pl">
<head>
<meta charset="utf-8">
<meta name="viewport" content="width=device-width, initial-scale=1">
<title>pismo i wymowa</title>
<link rel="stylesheet" href="pliki/css.css"></head>
<body>

<p><strong>йylme:<br>pismo i wymowa</strong></p>
<p><a href="index.html">« йylme</a></p>
<hr>

<p><strong>alfabet</strong></p>
<p>Alfabet maryjski to 36-literowa grażdanka: <b>а</b>, <b>б</b>, <b>в</b>, <b>г</b>, <b>д</b>, <b>е</b>, <b>ё</b>, <b>ж</b>, <b>з</b>, <b>и</b>, <b>й</b>, <b>к</b>, <b>л</b>, <b>м</b>, <b>н</b>, <b>ҥ</b>, <b>о</b>, <b>ӧ</b>, <b>п</b>, <b>р</b>, <b>с</b>, <b>т</b>, <b>у</b>, <b>ӱ</b>, <b>ф</b>, <b>х</b>, <b>ц</b>, <b>ч</b>, <b>ш</b>, <b>щ</b>, <b>ъ</b>, <b>ы</b>, <b>ь</b>, <b>э</b>, <b>ю</b>, <b>я</b>. Litery <b>ё</b>, <b>ф</b>, <b>х</b>, <b>ц</b> i <b>щ</b> występują tylko w zapożyczeniach.</p>

<p><strong>redukcja samogłosek</strong></p>
<p>Centralna samogłoska <b>ə</b> jest zredukowana w każdej pozycji w wyrazie, zarówno w nieakcentowanej sylabie, jak i akcentowanej. Jest wymawiana przy neutralnym położeniu języka w jamie ustnej, ponadto nieco krócej i ciszej od pozostałych samogłosek.</p>
<p>Samogłoski średnie <b>e</b>, <b>ö</b> i <b>o</b> ulegają redukcji na końcu wyrazu. Są wówczas wymawiane nieco krócej niż normalnie, a ich barwa przesuwa się w stronę centralnej samogłoski <b>ə</b>. W pozycji innej niż koniec wyrazu zachowują pełną artykulację.</p>
<p>Samogłoski wysokie <b>i</b>, <b>ü</b> i <b>u</b> oraz samogłoska niska <b>a</b> nie ulegają redukcji i w każdej pozycji w wyrazie zachowują swoją typową, pełną artykulację.</p>
<p>W niniejszych notatkach zarówno zredukowana z natury samogłoska <b>ə</b>, jak i zredukowane z pozycji <b>e</b>, <b>ö</b> i <b>o</b> są pisane przez <b>ə</b>.</p>

<p><strong>akcent</strong></p>
<p>Akcent w wyrazie pada na ostatnią sylabę z pełną (niezredukowaną) samogłoską. Jeśli wyraz zawiera tylko zredukowane samogłoski, akcentowana jest pierwsza sylaba.</p>

<hr>
</body>
</html>
